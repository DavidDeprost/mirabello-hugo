[{"uri":"https://daviddeprost.github.io/mirabello-hugo/doelgroep/","title":"Doelgroep","tags":[],"description":"","content":"Het psycho-sociaal centrum Mirabello is een revalidatiecentrum voor volwassenen met psychiatrische/psycho-sociale problematiek, die:\n niet in crisis zijn in een relatief stabiele woonsituatie verkeren een vraag hebben op verschillende levensdomeinen en zich engageren voor een intensief en tijdelijk revalidatieprogramma  Een paar illustraties van hulpvragen:\n Heb je last van depressieve stemming of stemmingsschommelingen en heeft dit je leven veranderd op een paar belangrijke levensgebieden (bv. in je werk, in je relatie, je vriendenkring, je vrije tijd, je huishouden, je administratie/financiën, je woonzelfstandigheid…)? Speelt overmatige angst je parten om je maatschappelijke rollen te vervullen en wil je je krachten gebruiken om je maatschappelijke doelen te bereiken? Heb je burn-out/werkstressklachten en wil je geleidelijk je levensritme, je structuur en zelfvertrouwen terug vinden? Heeft een interactie tussen lichamelijke en psychische factoren je langdurige vermoeidheid of hardnekkige fysieke klachten (bv. spier-, gewrichts-, rugpijnen…) opgeleverd met een duidelijke negatieve invloed op je maatschappelijk functioneren en wil je op zoek naar een beter, leefbaar evenwicht in je leven? Heb je een psychotische periode beleefd en ben je op zoek om stapsgewijs je leven weer op te bouwen, rekening houdend met zowel je mogelijkheden, krachten als je kwetsbaarheid? Is je verslaving onder controle en wil je verder evolueren richting maatschappelijk integratie? Ben je op zoek naar wie je bent, wat je wil, wat je kan, wat je interesseert…, wil je je identiteit opbouwen en ’herstellen’, wil je op zoek naar meer betekenis in je leven, wil je de kwaliteit van je leven verhogen?  "},{"uri":"https://daviddeprost.github.io/mirabello-hugo/visie/","title":"Visie","tags":[],"description":"","content":"Het revalidatiecentrum werkt voor mensen met een complexe psychiatrische problematiek die (in deze fase van hun leven) geen crisiszorg nodig hebben, een hulpvraag hebben op verschillende levensdomeinen, in een relatief stabiele woonsituatie verkeren en zich engageren voor een intensief en tijdelijk revalidatiedagprogramma. Mensen met mentale beperkingen, primaire verslavingsproblematiek en specifiek forensische problematiek behoren niet tot de doelgroep. Het revalidatiecentrum richt zich naar jongvolwassenen en volwassenen en wil voor deze doelgroep naast een therapeutische opdracht ook, en niet in het minst een preventieve taak opnemen. Het revalidatiecentrum wil met intensieve zorg zoveel als mogelijk haar cliënten (na vroege detectie) weerbaar maken en maatschappelijk integreren met op termijn een zo beperkt mogelijke zorgafhankelijkheid. Dit wil zeggen dat het doel van het revalidatiecentrum niet de care voor de ernstig invaliderende psychiatrische problematiek is, maar is eerder een intensief behandelaanbod voor mensen met psychiatrische problematiek in een relatief beginstadium, met voldoende groeipotentieel.\nDe mensen uit de doelgroep en een interdisciplinaire equipe streven ernaar om samen onderhandelde doelen op een intensief-therapeutische wijze te realiseren. De finaliteit ligt overwegend op identiteitsopbouw, maatschappelijke integratie(en herstel). Het proces behelst enerzijds het reduceren van psychische belemmeringen via specifieke therapieën en trainingen gestoeld op actuele wetenschappelijke standaarden en anderzijds het aanleren en ontwikkelen van maatschappelijke relevante en op het individu geënte vaardigheden en competenties. Daarbij beogen we een snelle evolutie naar oefenen en trainen in op de (toekomstige) leefcontext georiënteerde situaties, mogelijks/liefst de reële situaties (mensen kunnen hun problemen best of alleen maar oplossen in de sociale contexten waarin ze leven).\nDe basismethodiek is niet enkel gericht op het oplossen van de problemen maar juist op het versterken van de krachten en talenten van de cliënt (empowerment). De gehanteerde methodieken en attitudes baseren zich op biologische, cognitief- gedragstherapeutische, systemische, motivationele wetenschap, maar zijn ingebed in het herstelgericht werken, psycho-sociale en arbeidsrehabilitatie, positieve psychologie, strength-based en empowermentgedachtengoed en de presentiebenadering. De regie van het hele proces ligt vooral bij de cliënt die een waardengedragen partnership met de teamleden afsluit. Familie, belangrijke derden en hulpverleners uit het bestaande netwerk worden betrokken in het revalidatieproces.\nDe centrale focus blijft de eigen gekozen kwaliteit van leven van de revalidant. Inspraak en participatie, zowel op het niveau van de individuele trajecten van de cliënt als op het niveau van de werking van het Revalidatiecentrum op zich , lopen als een rode draad doorheen het proces. We streven naar een positief, prikkelend en hoopgevend klimaat waarin er vanuit een veilige, geborgen uitvalsbasis geleidelijk (gefaseerd) naar maatschappelijke integratie gewerkt wordt. Het lotgenotencontact (peers) en groepsgevoel zijn daarbij faciliterende en ondersteunende factoren. De gezamenlijke werkdomeinen zijn vooral arbeid in brede zin, basisautonomie, interpersoonlijk en sociaal gedrag, lichamelijk welbevinden en het sociaal-administratief veld. Psychoëducatie in een breed perspectief, niet alleen gericht op kennis en inzicht maar ook op toepassen en integreren en niet alleen gericht op besef en aanvaarding van beperkingen maar ook op probleemoplossende vaardigheden en krachten vormt een belangrijke schakel in het traject. Deze psychoëducatieve domeinen zijn divers: dit kan diagnosegerelateerd zijn, maar ook algemenere thema’s zoals stresshantering, slaap, middelenmisbruik,… kunnen aan bod komen. Extra accent in de groepen ligt er ook op communicatie en interpersoonlijke vaardigheden met aandacht voor persoonlijkheidsaspecten.\nIn de atelierwerking ligt de klemtoon op arbeidsvoorbereidende activiteiten die zo dicht mogelijk bij de leefwereld/mogelijkheden van de cliënt staan en zoveel mogelijk een maatschappelijke relevantie hebben. Zodoende kunnen alle facetten van het arbeidsproces, geoefend worden. Deze activiteiten worden geflankeerd door bewegingsactiviteiten (die trouwens ook gericht zijn op een duurzame integratie van bewegingspatronen in de reële leefsituatie maar ook met aandacht voor ontspanning en fysieke gezondheid). Er wordt gewerkt met onderhandelde doelstellingen die op regelmatige tijdstippen geëvalueerd en bijgestuurd worden. Globaal dienen actuele tools gebruikt te worden om de outcome van de werking in kaart te brengen. Vanuit een zorgcontinuïteitsperspectief wordt het revalidatieproces gezien als een schakel in een zorgtraject en een schakel binnen een netwerk. Na dialoog met de cliënt (‘niets over ons zonder ons’) worden regelmatig netwerkvergaderingen of zorgafstemmingsgesprekken gepland. De arbeidscoach vormt een belangrijke intermediaire functie tussen revalidatie en arbeid (i.c. arbeidsgerelateerde instanties).\nMedewerkers nemen een deel van het groepsprogramma op, leveren specifieke deskundigheid zowel in het groepsprogramma als in de individuele coaching en hebben daarnaast een individuele begeleiding/coördinatiefunctie voor een aantal cliënten. Elke cliënt kan beroep doen op een individuele begeleider die het revalidatieproces in al zijn geledingen opvolgt. Net zoals bij de cliënten wordt van medewerkers verwacht frequent te schakelen tussen ‘binnen’ en ‘buiten’, met maatschappelijke integratie als finaal doel.\n"},{"uri":"https://daviddeprost.github.io/mirabello-hugo/werking/","title":"Werking","tags":[],"description":"","content":"  Het persoonlijk herstelplan (PHP) van de cliënt vormt de centrale as van de werking. Het persoonlijk herstelplan bestaat uit de sterktes, obstakels en doelen/acties op een aantal verschillende levensdomeinen (bv. psychisch welzijn, vrije tijd, arbeid…); dit wordt opgemaakt door cliënt en individueel begeleider en deze onderhandelde doelstellingen worden systematisch geëvalueerd. Er wordt doelgericht, gradueel/stapsgewijs gewerkt Individueel: elke cliënt heeft een individuele begeleider en dit wordt op vraag aangevuld met specifiekere therapie (psychotherapeutisch, lichaamsgericht, maatschappelijk werk Groepswerk:\n Werk- en doegericht: allerlei arbeidsgeorënteerde activiteiten, creativiteit, huishouden… (in alle activiteiten gaat het om het proces, attitudes, oriëntatie, leren, doelen…) Intern en buiten de locatie. Lichaamsgericht: beweging/conditie, aandacht, relaxatie… Verbaal, psychotherapeutisch: krachtgericht, groep met betrekking tot persoonlijk herstelplan, ik en de wereld, stress/kwetsbaarheid, crisisplan, ACT, schemagericht, themagroep, psycho-educatief (psychosomatiek, depressie, slaap…) Sociale zelfstandigheid: administratie, financiën, juridische zelfstandigheid   Uitleg weekprogramma Aandachtsgericht werken (bodyscan) Door middel van diverse lichaamstechnieken zoals yoga, pilates, mindfulness en aandachtsoefeningen worden verschillende hulpmiddelen aangereikt om de concentratie te verhogen.\nAandacht \u0026amp; Waarneming In deze groepssessie wordt op een laagdrempelige manier geoefend om enerzijds meer stil te staan bij het gebruik van onze verschillende zintuigen (zien, horen, ruiken, proeven, voelen). Anderzijds trachten we ook onze aandacht en geheugenfuncties te trainen door middel van korte opdrachten. Dit alles kan ons helpen/trainen om meer aanwezig te zijn en bewust bezig te zijn in het hier en nu.\nACT ACT is een afkorting voor Acceptance- and Commitment therapy, vrij vertaald betekent dit \u0026lsquo;aanvaarden en toegewijd leven\u0026rsquo;. In het eerste deel van de therapie gaan we aan de slag rond het luik \u0026lsquo;acceptatie\u0026rsquo;. We proberen niet alleen op een nieuwe manier met problemen om te gaan, maar trachten ook in het algemeen onze gedachten en gevoelens te aanvaarden zoals ze zich aandienen in het hier en nu. In het tweede deel zoomen we in op onze belangrijke waarden en hoe we hiernaar kunnen leven. We proberen uiteindelijk per levensdomein tot een aantal belangrijke doelen en acties te komen.\nCreatief werken Dit is een plek waar je terecht kan om creatieve ideeën, interesses en technieken te exploreren of onder de knie te krijgen. Deze kunnen beeldend, expressief of muzikaal zijn. Daarvoor is er ruimte binnen het centrum, maar er is ook de mogelijkheid om in externe ateliers te gaan werken. Er worden af en toe ook workshops gegeven.\nExterne sportactiviteit Als onderdeel van een gezonde levensstijl en met oog op reactivatie geven we hier de ruimte om de cliënten terug aan het sporten te krijgen en ze te laten kennismaken met verschillende sportdisciplines. De nadruk ligt op bewegen en samenwerking in ploeg. Op vraag van de cliënt brengen we hem/haar in contact met een sportclub in hun buurt, waar ze dan hun sportieve activiteiten kunnen verderzetten.\nHerstelgroep In de herstelgroep ligt de focus op ons herstelproces en gaan we op zoek naar onze krachten en identiteit. Dit doen we via het doorlopen van de krachtenmatrix, het uitzoeken van onze kwaliteiten, waarden en inspiraties het bespreken van herstelverhalen, het luisteren naar herstelverhalen van ex-cliënten en anderen, en eventueel het schrijven van (stukjes) herstelverhaal.\nIk \u0026amp; De Wereld Een psycho-educatieve groepssessie die werkt rond allerlei interpersoonlijke thema\u0026rsquo;s. We bekijken samen aan de hand van voorbeelden uit onze eigen leefomgeving hoe communicatie verloopt. Wat is bijvoorbeeld het verschil tussen ons verbaal en nonverbaal gedrag? Daarna proberen we aan de slag te gaan rond verscheidene gespreksvaardigheden: zoals luisteren, assertiviteit,\u0026hellip;etc.\nIndividueel arbeidstraject Heb je nog arbeidsgerelateerde vragen of wil je een individuele begeleiding in je zoektocht naar je persoonlijke interesses en profiel op dit vlak dan kun je hier terecht. Ook concrete vragen zoals het schrijven van een sollicitatiebrief of het zoeken naar vrijwilligerswerk. Los van het voorziene blok binnen het schema kun je hiervoor ook een afspraak maken.\nKoken Op dinsdagmorgen wordt er in groep gekookt. Het menu wordt samengesteld, er worden boodschappen gedaan, de kosten worden berekend en de maaltijd wordt bereid. De nadruk ligt niet op de kwaliteit van het eten maar op het groepsproces, met extra aandacht voor verantwoordelijkheden, rol in het proces, budgettering, gezonde voeding, seizoensgebonden ingrediënten,…..\nModule vrije tijd In deze sessies willen we stilstaan rond vrije tijd, dit in de breedste zin van het woord. We gaan op zoek naar ieders interesses en proberen elkaar te motiveren hier mee aan de slag te gaan. Dit kan zowel individueel als in groep maar steeds zoveel als mogelijk extern. Wekelijks bekijken we ook eens wat er zo allemaal te doen is in en rond Gent en horen we eens hoe ieders week is geweest op vlak van vrije tijd.\nOriëntatiegericht werk Wat zijn je interesses, wat wil je toekomstgericht, wat zijn je belangrijkste vaardigheden en competenties, wie of wat inspireert je, welk werktype ben je? Dit zijn een aantal vragen die aan bod komen binnen deze groepssessie. We starten vanuit de dagdagelijkse situaties, maar proberen de link ook te leggen naar arbeid.\nPHP-groep De PHP groep is een gespreksgroep waar we (meestal per levensdomein) de doelstellingen uit ons persoonlijk herstelplan delen en concreet maken in tussenstappen. Door in gesprek te gaan, uit te wisselen van ervaringen steunen en stimuleren we elkaar in ons herstel.\nProject Het is de bedoeling dat iedere cliënt op zoek gaat naar een project dat past binnen zijn of haar persoonlijk herstelplan. Dat kan iets zijn wat je al lang wou leren, waar je zelf thuis niet toe komt of waar je wat ondersteuning bij nodig hebt. Dit kan zich bevinden binnen creatieve, educatieve of andere sferen. Er zijn een aantal opvolgmomenten voorzien binnen het programma, maar aan het project kan je ook zelfstandig werken op een ander moment in de week.\nPsycho-educatie In de psycho-educatie sessies wordt er samen gezocht naar informatie over een aantal vaste thema’s zoals hechting, piekeren, angst, depressie, humor, slaap, … Deze informatie wordt in groep gedeeld en besproken. Daarnaast kunnen, op vraag van cliënten, een aantal thema’s, ideeën, artikels, … aan bod komen.\nRelaxatie Er worden verschillende relaxatie-en stressreductietechnieken aangeleerd, zoals ademhalingsoefeningen, oefeningen om het verschil te voelen tussen spanning en ontspanning, autogene training, visualisaties,\u0026hellip; om een beter lichaamsgevoel te ontwikkelen en om stress beter aan te kunnen.\nSchemagericht werken De schematherapie is een therapeutische groep waar we spreken over op welke manier we naar onszelf, anderen en de wereld kijken. Dit kan leiden tot langdurige vaste patronen van voelen, denken en handelen (schema\u0026rsquo;s). In deze therapie gaan we leren bewuster om te gaan met onze schema\u0026rsquo;s en proberen om er anders mee om te gaan.\nSociale Zelfstandigheid Binnen deze sessie worden concrete onduidelijkheden aangaande (sociale) huisvesting, financiën, administratie, justitie, verzekerbaarheid en dergelijke meer in groep behandeld. Het doel is steeds zicht te krijgen op sociale rechten en plichten van het individu. Op regelmatige basis worden relevante gastsprekers, zoals o.a. van de mutualiteit, de vakbond en de huurdersbond, uitgenodigd om specifieke vragen te beantwoorden en uitleg te geven rond de dienst in kwestie.\nStress – kwetsbaarheid Dit is een psycho-educatieve groepssessie waarin we bespreken wat stress allemaal teweeg brengt bij ons. Zowel biologische, psychologische en gedragsmatige componenten worden besproken. Verder gaan we na welke copingstrategieën we zoal toepassen als we geconfronteerd worden met stress en in welke mate we deze eerder als functioneel of dysfunctioneel ervaren. Er worden ook tips gegeven en nieuwe strategieën aangereikt die kunnen helpend zijn in het omgaan met stress of crisissituaties.\nWerk en doe Tijdens de werk en doe blokken krijg je de kans om arbeidsgerelateerde vaardigheden en interesses af te toetsen aan de praktijk. We stappen samen in projecten die georiënteerd zijn op verschillende gebieden zoals tuinwerk, interieurinrichting, koken, administratie….Dit kan zelfstandig of in groep en binnen of buiten Mirabello zijn.\nZwemmen Er is wekelijks de mogelijkheid om te gaan zwemmen. Hiervoor gaan we op verplaatsing (Rozebroeken); gericht op watergewenning, conditie terug op peil te brengen, lichaamsbeeld en ontspanning.\n"},{"uri":"https://daviddeprost.github.io/mirabello-hugo/team/","title":"Team","tags":[],"description":"","content":"Negen polyvalente teamleden werken in een inter- en transdisciplinaire omgeving:\n Arne Lambert:\nmaatschappelijk werk, werk- en doegericht werk\narne.lambert@rcmirabello.be\n Bob Crombez:\ncoördinator en psychotherapeutisch werk\nbob.crombez@rcmirabello.be\n Claudine De Baets:\nadministratief werk\nclaudine.debaets@rcmirabello.be\n Hanne Eeckhout:\nwerk- en doegericht werk\nhanne.eeckhout@rcmirabello.be\n Katrien Reynaert:\npsychotherapeutisch werk\nkatrien.reynaert@rcmirabello.be\n Lien Couchez:\nwerk- en doegericht werk\nlien.couchez@rcmirabello.be\n Lisa Rogiers:\npsychotherapeutisch werk\nlisa.rogiers@rcmirabello.be\n Lorentz Verbeerst:\npsychiater\nlorentz.verbeerst@rcmirabello.be\n Stefanie Hoebeeck:\nlichaamsgericht werk\nstefanie.hoebeeck@rcmirabello.be\n  "},{"uri":"https://daviddeprost.github.io/mirabello-hugo/praktisch/contact/","title":"Contact","tags":[],"description":"","content":" Centrum  Tel: 09/225 15 20, bereikbaar tussen 8u30 en 16u30. Email: info@rcmirabello.be  Coördinator Bob Crombez  GSM: 0473/24 59 05 Email: bob.crombez@rcmirabello.be  Of contacteer ons via onderstaand formulier:  Verstuur \n"},{"uri":"https://daviddeprost.github.io/mirabello-hugo/praktisch/bereikbaarheid/","title":"Bereikbaarheid","tags":[],"description":"","content":"Adres: Kasteellaan 66, 9000 Gent\nWe zijn goed bereikbaar via openbaar vervoer; bussen 70-76 hebben haltes in de straat, Gent-Zuid is op wandelafstand.\n "},{"uri":"https://daviddeprost.github.io/mirabello-hugo/arbeidscoach/","title":"Arbeidscoach","tags":[],"description":"","content":" Wat Arbeidscoaching is een hulpverleningsvorm, waarbij de klemtoon ligt op de ‘zorg rond de arbeid’: zowel krachten versterken als het aanpakken van de belemmeringen in het arbeidstraject; dit kan zowel om trajectbegeleiding als om loopbaanbegeleiding gaan.\nDe arbeidscoach:\n is de ondersteuner in de cliënt zijn/haar individuele vraag rond ‘arbeid’. Samen met de cliënt worden de (rand) voorwaarden gecreëerd en onderhouden. In samenspraak met de cliënt worden zo mogelijke individuele veranderingsprocessen op gang gebracht richting ‘arbeid’. is niet verbonden met andere arbeidsbegeleidingsdiensten zoals (VDAB, GTB, …); er wordt wel waar nodig en op maat samen gewerkt met deze diensten. maakt geen deel uit van het revalidatieprogramma die het psychosociaal revalidatiecentrum Mirabello aanbiedt.  Trajectbegeleiding Gedurende de trajectbegeleiding zal de arbeidscoach voor de cliënt een ruggensteun en rode draad zijn in de zoektocht naar een job. Deze begeleiding wordt afgestemd op de individuele hulpvraag van de cliënt en kan verschillende vormen aannemen:\n begeleiden van de cliënt naar de juiste arbeidsbegeleidingsdiensten organiseren van eventuele voortrajecten (bv. vrijwilligerswerk…) bewaken van het stappenplan en doelbepaling oriëntatie: uitdieping van de arbeidsvraag  Loopbaanbegeleiding De loopbaanbegeleidingen worden gerealiseerd tijdens de periode dat de cliënt (opnieuw) arbeidsactief is.\nTermijn De traject- en loopbaanbegeleiding hebben samen een maximum duur van 2 jaar.\nKostprijs De vorm van dienstverlening wordt kostenloos aangeboden.\nVoor wie De ‘arbeidscoach’ is actief binnen het werkingsgebied regio Gent- Eeklo verbonden aan het ggz-netwerk het Pakt én enkel met een verwijzing vanuit de tweede lijn (ambulante centra en vrij-gevestigden). Een attest van een psychiater is nodig.\nDe cliënten komen in aanmerking voor arbeidscoaching als ze:\n een voldoende gestabiliseerde psychiatrische/psychosociale problematiek hebben een vraag hebben om naar betaalde arbeid toe te werken niet in residentiële of semi-residentiële behandeling zijn indien nodig open staan voor ambulante psychosociale begeleiding naast de arbeidscoaching  Contact Ward Ascoop\nTel: 09/225 15 20\nEmail: ward.ascoop@rcmirabello.be\nAdres: Kasteellaan 66, 9000 Gent\n"},{"uri":"https://daviddeprost.github.io/mirabello-hugo/praktisch/","title":"Praktisch","tags":[],"description":"","content":" Openingsuren Weekdagen van 8u30 tot 16u30.\nKostprijs De hulpverlening wordt vergoed door het ziekenfonds van de hulpvrager, die zelf een remgeld (1,77 euro jaarlijks indexeerbaar) betaalt per dag. De hulpvrager die geniet van de voorkeurregeling inzake ziekteverzekering betaalt geen remgeld.\nAanmelding Via telefoonnummer 09/225 15 20 of 0473/24 59 05.\nProcedure Na aanmelding wordt een intakegesprek geregeld; dit kan zowel thuis, in een ander centrum of op de locatie doorgaan. Tijdens de intake wordt de relevante info uitgewisseld en worden de wederzijdse verwachtingen getoetst. Er wordt ook een onderhoud met dr. Lorentz Verbeerst, psychiater verbonden aan RC Mirabello, gepland.\nAls alle betrokkenen akkoord gaan, kan de revalidatieperiode opgestart worden en wordt de verwijzer geïnformeerd (overleg met verwijzer is er vaak al in het intakegebeuren). Zo vlug als mogelijk wordt door dr. Lorentz Verbeerst een medisch verslag opgemaakt voor de adviserend geneesheer van de mutualiteit (cfr. revalidatieconventie 772).\n"},{"uri":"https://daviddeprost.github.io/mirabello-hugo/","title":"Mirabello","tags":[],"description":"","content":" Mededelingen Na 4 jaar werking vanuit het Handelsdokcenter, Stapelplein 70 / 103 Gent, verhuist het Psycho-Sociaal Revalidatiecentrum Mirabello.\nVanaf 1 oktober 2017 is de centrale werkplek een ruim herenhuis met atelier in de Kasteellaan 66 te Gent!\nTelefoon blijft 09 225 15 20.\n"},{"uri":"https://daviddeprost.github.io/mirabello-hugo/categories/","title":"Categories","tags":[],"description":"","content":""},{"uri":"https://daviddeprost.github.io/mirabello-hugo/tags/","title":"Tags","tags":[],"description":"","content":""}]